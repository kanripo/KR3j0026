# -*- mode: mandoku-view; -*-
#+TITLE: 資暇集
#+DATE: 2015-08-24 23:20:06.651218
#+PROPERTY: ID KR3j0026
#+PROPERTY: BASEEDITION WYG    
#+PROPERTY: JUAN 提要
<pb:KR3j0026_WYG_000-1a>¶
欽定四庫全書　　　　　子部十¶
　資暇集　　　　　　　　雜家類二(雜考之屬/)¶
　　提要¶
　　　　(臣/)等謹案資暇集三巻唐李&KR0716;乂撰舊本或¶
　　　　題李濟翁葢宋刻避太祖諱故書其字如唐¶
　　　　修晋書稱石虎為石季龍或作李乂亦避諱¶
　　　　刋除一字如唐修隋書稱韓擒虎為韓擒實¶
　　　　一人也文獻通考一入雜家引書錄解題作¶
<pb:KR3j0026_WYG_000-1b>¶
　　　　李&KR0716;文一入小說家引讀書志作李&KR0716;義而¶
　　　　字濟翁則同陸㳺集有此書䟦亦作李匡文¶
　　　　王楙野客叢書作李正文然讀書志實作&KR0716;¶
　　　　乂諸書傳寫自悞耳&KR0716;乂始末未詳書中稱¶
　　　　再從叔翁汧公知為李勉從孫又稱宗人瀚¶
　　　　作蒙求載蘇武鄭衆事云云則晉翰林學士¶
　　　　李瀚之族其人當在唐末唐書藝文志有李¶
　　　　匡文兩漢至唐年紀一卷註曰昭宗時宗正¶
<pb:KR3j0026_WYG_000-2a>¶
　　　　少卿葢即匡乂書中但自稱守南漳葢所歴¶
　　　　之官非所終之官也讀書志載是書有匡乂¶
　　　　自序曰世俗之談類多訛誤雖有見聞嘿不¶
　　　　敢證故著此書上篇正誤中篇談原下篇本¶
　　　　物此本前有虞山錢遵王氏藏書印葢也是¶
　　　　園舊物末題埭川顧氏家塾梓行中間貞字¶
　　　　徴字完字皆闕筆葢南來所刋殷字亦尚闕¶
　　　　筆則猶刻於理宗以前宣祖未祧之時較近本¶
<pb:KR3j0026_WYG_000-2b>¶
　　　　為善然無此序疑裝緝者佚之書中亦不標¶
　　　　三篇之目其所說之事則皆與目應疑自序¶
　　　　乃櫽括之詞原未標目也其書大抵考訂舊¶
　　　　文黄伯思東觀餘論嘗駁其茶托一條黄朝¶
　　　　英緗素襍記嘗駁其儤直一條胡仔苕溪漁¶
　　　　隱叢話嘗駁其藥欄一條王楙野客叢書嘗¶
　　　　駁其急急如律令一條今觀所辨如千里不¶
　　　　唾井事云本因南朝宋之計吏不知玉臺新¶
<pb:KR3j0026_WYG_000-3a>¶
　　　　詠舊本載曹植代劉勲出妻王氏詩已有千¶
　　　　里不唾井况乃昔所奉句則宋計吏之說為¶
　　　　誤又蜀妓薛濤見於唐人詩集者無不作濤¶
　　　　此書獨作薛陶顯為訛字又解龍鍾為龍所¶
　　　　踐處亦渉穿鑿又全書均考證之文而穆寕¶
　　　　㗖熊白一條忽襍嘲謔襍事於體例尤為不¶
　　　　倫然如謂荀悦漢紀防將來之誤角里直書¶
　　　　禄里足騐用字上加一拂别作甪字之非謂¶
<pb:KR3j0026_WYG_000-3b>¶
　　　　論語宰予晝寝作畫寝乃梁武帝之說傷人¶
　　　　乎不問馬不字斷句乃經典釋文之說均不¶
　　　　始於韓愈筆解謂五臣註文選竊據李善之¶
　　　　本謂韓愈諱辨誤以杜度為氏謂有母之人¶
　　　　不可稱舅氏為渭陽謂作詩疏之陸璣名從¶
　　　　玉傍非士衡謂萬幾字訛作機由漢王嘉封¶
　　　　事謂除授二字有分以至座前閣下之别竹¶
　　　　甲題籖門杖之始皆引證分明足為典據其¶
<pb:KR3j0026_WYG_000-4a>¶
　　　　中鄼侯音鹺一條明焦竑作筆乗摭為異聞¶
　　　　不知属沛國者音鹺属南陽者音賛匡乂¶
　　　　已引鄒氏史記注駁讀鹺之非竑殆未見此¶
　　　　書也歟乾隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
